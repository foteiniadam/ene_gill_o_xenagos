# ene_gill_o_xenagos
Έργο του 2ου ΕΝ.Ε.Ε.ΓΥ.-Λ. για τον διαγωνισμό

## Περιγραφή Ιδέας

Το όνομα της ομάδας μας είναι Special Team Educated in Modeling (S.T.E.M.)@eneegyl και εκπροσωπούμε το 2ο ΕΝ.Ε.Ε.ΓΥ.-Λ. Ανατολικής Θεσσαλονίκης. Το έργο μας «Ένε Γκιλ ο ξεναγός: Βόλτα στα μνημεία της Θεσσαλονίκης» αφορά την κατασκευή ενός διαδραστικού συστήματος ξενάγησης, στο οποίο ένα όχημα-ρομπότ θα κινείται αυτόνομα σε μακέτα της πόλης και θα ενεργοποιεί συγκεκριμένο οπτικοακουστικό περιεχόμενο σε προκαθορισμένα σημεία πολιτιστικού ενδιαφέροντος. Δομικά στοιχεία του έργου θα είναι ένα Arduino Uno και ένα Raspberry Pi 5. Το Arduino Uno θα είναι υπεύθυνο για την κίνηση του οχήματος, ενώ το Raspberry Pi 5 για την ενεργοποίηση των στάσεων και την αναπαραγωγή των βίντεο ξενάγησης.

Η κατασκευή θα αποτελείται από τρία βασικά μέρη:  
α) το όχημα-ρομπότ,  
β) τη μακέτα της πόλης μαζί με τα φωτιστικά-μνημεία και τα σημεία στάσης,  
γ) το σύστημα ελέγχου και αναπαραγωγής πολυμεσικού περιεχομένου.

Το όχημα-ρομπότ θα βασιστεί μηχανικά στο εκπαιδευτικό σετ ρομποτικής R4 του Υπουργείου Παιδείας και θα χρησιμοποιηθεί ως πλατφόρμα κίνησης. Πάνω στο όχημα θα τοποθετηθούν Arduino Uno, τέσσερις κινητήρες, πλακέτα οδήγησης κινητήρων, αισθητήρας παρακολούθησης γραμμής τριών καναλιών και μονάδα Bluetooth HC-06, ώστε να επιτυγχάνεται ασύρματη επικοινωνία με το Raspberry Pi 5.

Η μακέτα θα αποτελείται από μουσαμά, στον οποίο θα απεικονίζεται ο χάρτης της Θεσσαλονίκης, η διαδρομή κίνησης του οχήματος και τα σημεία στάσης, καθώς και από φωτιστικά-μνημεία που θα λειτουργούν ως οπτικά σημεία αναφοράς της ξενάγησης. Ο χάρτης, η διαδρομή κίνησης του οχήματος, αποτυπωμένη ως μαύρη γραμμή καθοδήγησης, και τα σημεία στάσης θα είναι εκτυπωμένα πάνω στον μουσαμά.

Στα σημεία στάσης θα τοποθετηθούν τα χειροποίητα φωτιστικά-μνημεία, κατασκευασμένα από ξύλο και plexiglass, με εσωτερικά ενσωματωμένη λεντοταινία. Πάνω στο plexiglass θα είναι κολλημένες σιλουέτες των μνημείων, ώστε να αναπαριστώνται χαρακτηριστικά μνημεία της Θεσσαλονίκης.

Μπροστά από κάθε φωτιστικό-μνημείο θα τοποθετείται ένας υπερηχητικός αισθητήρας απόστασης, συνδεδεμένος ενσύρματα στο Raspberry Pi 5. Κατά τη λειτουργία του συστήματος, το όχημα θα κινείται αυτόνομα πάνω στη διαδρομή. Όταν θα φτάνει μπροστά από ένα φωτιστικό-μνημείο, ο αντίστοιχος υπερηχητικός αισθητήρας θα ανιχνεύει την παρουσία του οχήματος. Το Raspberry Pi 5, λαμβάνοντας το σήμα από τον συγκεκριμένο αισθητήρα, θα αποστέλλει, μέσω Bluetooth, εντολή στο Arduino Uno για την ακινητοποίηση του οχήματος.

Ταυτόχρονα, το Raspberry Pi 5 θα ενεργοποιεί την αναπαραγωγή βίντεο που θα αφορά το αντίστοιχο μνημείο. Τα βίντεο θα δημιουργηθούν από τους ίδιους τους μαθητές, οι οποίοι θα εμφανίζονται σε ρόλο ξεναγού και θα παρουσιάζουν πληροφορίες για τα μνημεία μέσα από επιτόπια γυρίσματα στην πόλη.

Με την ολοκλήρωση της αναπαραγωγής κάθε βίντεο, το Raspberry Pi 5 θα αποστέλλει νέα εντολή στο Arduino Uno, ώστε το όχημα να συνεχίζει την πορεία του μέχρι το επόμενο σημείο στάσης, όπου η ίδια διαδικασία θα επαναλαμβάνεται.

Στο σύστημα θα ενσωματωθεί και κουμπί χειροκίνητης παρέμβασης, το οποίο θα επιτρέπει την άμεση ακινητοποίηση του οχήματος και την αναπαραγωγή εισαγωγικού βίντεο. Το εισαγωγικό βίντεο θα δημιουργηθεί με τη χρήση εργαλείων τεχνητής νοημοσύνης και θα παρέχει γενικές πληροφορίες για το έργο.

Ο προγραμματισμός του Arduino Uno θα πραγματοποιηθεί στο περιβάλλον Arduino IDE, ενώ ο προγραμματισμός του Raspberry Pi 5 θα υλοποιηθεί σε γλώσσα Python στο περιβάλλον Thonny.

## Λίστα προτεινόμενου εξοπλισμού

- Σετ ρομποτικής R4 ΥΠΑΙΘΑ (σασί οχήματος, Arduino Uno, τέσσερις κινητήρες, πλακέτα οδήγησης κινητήρων, αισθητήρας παρακολούθησης γραμμής τριών καναλιών)
- Raspberry Pi 5
- Μονάδα Bluetooth HC-06
- Υπερηχητικοί αισθητήρες απόστασης HC-SR04
- Breadboards (half size και mini)
- Pushbutton switch
- Terminal blocks
- Αντιστάσεις
- Καλώδια Dupont
- Καλώδιο UTP
- Λεντοταινίες
- Ξύλο και plexiglass για την κατασκευή των φωτιστικών-μνημείων
- Εκτυπώσεις (χάρτης μακέτας, σιλουέτες μνημείων)
